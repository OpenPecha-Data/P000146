ཞེན་བཟློག་ཉེར་ལྔའི་འགྲེལ་བ། རྡོ་རྗེའི་ཚིག་གི་མདུད་དཀྲོལ་ལ་སོགས།
མཛད་པ་པོ། ༧སྐྱབས་རྗེ་དིལ་མགོ་མཁྱེན་བཙེ་རིན་པོ་ཆེ།
༄༅། རྡོ་རྗེའི་ཚིག་གི་མདུད་དཀྲོལ་ལ། །རྒྱུད་དོན་མངོན་ཤེས་ཀྱིས་རྟོགས་དགོས། །མི་ཤེས་བླུན་པོའི་སྤྱི་བརྟོལ་འདི། །བླ་མ་མཁའ་འགྲོས་བཟོད་པར་བཞེས། །ཨོཾ་བཛྲ་སཏྭ་ཨཿ ཨེ་མ་ཧོཿ ཡོན་ཏན་ཀུན་རྫོགས་མཚོན་བྱེད་ཕྱིར༔ ཡི་གེ་ཉི་ཤུ་རྩ་ལྔ་བསྟན༔ ཚོགས་དྲུག་གི་ཤེས་པ་ཡུལ་ལ་ཞེན་པའི་གཟུང་འཛིན་གྱི་འཁྲུལ་རྟོག་གི །དབང་པོའི་ཞེན་པ་སྒོ་མིག་སོགས། བཟློག་པའི་ཕྱིར༔ ཀརྨ་རཀྴ་གྷི་ཧཾ་ཏི༔ ཟག་བཅས་ཀྱི་ཕུང་པོའི་ཞེན་པ་བཟློག་པའི་ཕྱིར༔ བྷེ་ག་ར་ཎ་སོ་གད་གླིང༔ ཡུལ་ལྔ་ཀུན་ཆགས་སྡང་གི་ཞེན་པ་བཟློག་པའི་ཕྱིར༔ བྷུ་ག་རི་ལ་བྷ་དྷུ་ཏྲི༔ ཚོགས་དྲུག་གི་སེམས་ཀྱི་རྟེན་བྱས་ཏེ་ལས་ཉོན་སྡུག་བསྔལ་ཀུན་གྱི་དངོས་པོ་ཕྱི་རོལ་ཡུལ་གྱི་སྟེང་གཡེང་པའི་ཞེན་རྟོག་སྦུར་བའི་ཕྱིརཿ རམྤ་ཀ་ལ་ས་མི་ཁྱེ༔ འདི་ཡན་ཆད་ཀྱིས་གཞི་སྐྱེ་འགག་གནས་གསུམ་རྟོག་པའི་བྱུང་ཚོར་སྐུ་གསུམ་གྱི་གནས་སུ་རྒྱུན་གཅད་པའི་ཕྱིར༔ མ་ཏམྤ་ཕེར་ར་མི་ཏིཿ སྒོ་ཡུལ་རླུང་རིག་གི་འདུ་ཚོགས་ལ་བརྟེན་ནས་འོད་གསལ་གྱི་སྣང་བ་ངོས་བཟུང་ཕྱིར༔ ཁ་ཊ་རེ་ཀྵ་ས་ཡུལ་དབང་ཤེས་གསུམ་ལ་བརྟེན་པའི་ཆགས་སྡང་གི་འཛིན་པའི་མིག་རླུང༔ རིག་པ་རྡོ་རྗེ་ལུ་གུ་རྒྱུད་དབྱིངས་ཀྱི་ར་བར་བཙོན་རར་གཞུག་པའི་ཕྱིར༔ ཨེ་ཀ་ར་ན་བྷེ་ཙཀྵ༔ མངོན་སུམ་གྱི་སྣང་བའི་ལམ་ལ་བརྟེན་ནས་ཐ་མལ་གྱི་སྣང་བའི་འཁྲུལ་པའི་རང་རྒྱུད་ཁུངས་བཅད་ཁྲེགས་ཆོད་ཕྱིར༔ ཡ་རི་མུ་ཏྲ་ས་གྷུ་ལི༔ རིགས་དྲུག་རིམ་གྱིས་ ཡི་གེ་དྲུག་གི་ཀློང་དུ་ བསྒྲལ་བའི་ཕྱིར༔ ཡ་སིཾ་ར་རླུང་པ་ལ་ཡ༔ འཁོར་བ་དོང་ནས་འདོན་པའི་དེ་རྣམ་གྲོལ་གྱི་ས་ལ་བཀོད་ ཕྱིར༔ མ་མ་ཀོ་ལིཾ་ས་མནྟ༔ ཆོས་ཅན་འཁྲུལ་པའི་སྣང་བས་ནང་གི་རླུང་སེམས་ཕྱིར་གཡོ་བའི་མགོ་མནན་ཏེ་ཐུར་དུ་གཞུག་པའི་ཕྱིར༔ གྷ་རི་ཡཾ་པ་རི་མཾ་ཏི༔ རིག་པའི་རོལ་པ་ཁ་ཕྱིར་བསྟན་དུ་ཞེན་ན་འཁྲུལ་རྒྱུ་ཡིན་པས་རང་སྣང་དུ་ཤེས་པས་ རོལ་པའི་བྱུང་ཁུངས་རིག་པ་ངར་བསྐྱེད་དེ་སྤུར་བའི་ཕྱིར༔ཆོས་ཉིད་མངོན་སུམ་ བུ་ག་སིཾ་ཧ་ཕངྒ་ལ༔ སྲིད་པར་ཞེན་པའི་ཕྲེང་ཐག་གཅད་འཁྲུལ་པ་ཀ་ནས་དག་པའི་ཕྱིར༔ ར་མི་སི་པི་ཁེ་ཏ་པ༔ དབྱིངས་རིག་པ་སྦུབས་སུ་འོད་གསལ་ལུག་རྒྱུད་བཟུང་སྟེ་ཨར་ལ་གཏད་གཟུད་ལ་བོར་པའི་ཕྱིར༔ཉམས་གོང་འཕེལ་ བྷི་ཁུ་མ་ལ་པ་ཏཾ་ཀེ༔ རིག་པ་སྐུར་སྨིན་ནས་ཞི་ཁྲོའི་ལྷའི་ངོ་བོར་འཆར་བའི་ལྷ་ཡི་ཕྱག་རྒྱ་བལྟ་བའི་ཕྱིར༔ ས་མ་ཉི་ཝ་དྷེ་ར་པ༔ ཡིད་བྱེད་ཀྱི་ལྟ་སྒོམ་ལོག་པ་དག་པས་བློ་འདས་ཀྱི་དགོངས་རྩལ་རྫོགས་བྱའི་ཕྱིར༔རིག་པ་ཚད་ཕེབས་ བཛྲ་ས་ཏྭ་དྲྀ་ཌྷོ་མེ༔ གྲོལ་ཚད་ས་ལམ་དུས་གཅིག་གཅད་དེ་ལམ་བདེ་མྱུར་དུ་བགྲོད་པའི་པའི་ཕྱིར༔ གྷེ་པ་སུ་གྷ་རྣ་མ་ཡེ༔ ཡིད་དཔྱོད་འཁྲུལ་པའི་བརྫུན་ཕུག་བརྡིབས་ནས་ཡེ་ཤེས་མངོན་སུམ་གྱི་ལྟ་བ་ཁུངས་གཅད་རྗེན་པ་མཐོང་བའི་ཕྱིར༔ དྷརྨཱ་པ་ཏི་ས་གྷུ་ལི༔ སྐུ་གསུམ་ལམ་གྱི་ཡོན་ཏན་དུ་བསླང་བའི་ཕྱིར༔ རསྨི་ས་མ་ཁརྒད་ཚེ༔ རྗེས་དཔག་མ་ཡིན་པར་སྣང་ཉམས་ཀྱི་འོད་གསལ་སྣང་བ་དངོས་སུ་བསླང་བའི་ཕྱིར༔ རུ་པ་ས་མི་མི་ཏ་ལཾ༔ སྨྲ་བརྗོད་ཀྱི་ཡུལ་དུ་མི་གནས་པའི་ཡེ་ཤེས་མངའ་བས་ཚིག་གི་སྒྲ་ཡི་ཞེན་པ་མཐའ་གཅད་རྩལ་རྫོགས་པའི་ཕྱིར༔ཆོས་ཉིད་ཟད་ས་ ང་ཏི་པ་ལ་ཀི་ལི་ས༔ རང་བཞིན་བབ་ཀྱི་བསམ་གཏན་ཆེན་པོའི་མ་བཅོས་ལྷུན་གྲུབ་ས་གནོན་ཕྱིར༔ གྷཙྪ་པ་ཡཾ་པ་ཨེ་ཏཾ༔ རྟོགས་པས་བདག་གྲོལ་ཏེ་གྲོལ་བ་དྲུག་གི་ཕྲིན་ལས་རང་བྱུང་གི་དམིགས་མེད་ཐུགས་རྗེ་ཆེན་པོའི་རང་རྩལ་གྱིས་མཐའ་རུ་དབྱུང་བའི་ཕྱིར༔ ཀརྨཱ་ཨེ་ཀ་ཨ་ནུ་ས༔ སངས་རྒྱས་འབྲས་བུ་གཞན་ནས་བཙལ་བའི་རེ་དོགས་ཀྱི་མངོན་ཞེན་བཟློག་པའི་ཕྱིར༔ སནྟྲི་མ་མ་ཀརྨཱ་ཏ༔ རྒྱལ་སྲས་རྣམས་ཀྱི་གནས་ནི་སངས་རྒྱས་སྐུ་གསུམ་གྱི་ས་སྟེ་དེ་ཐོབ་པའི་དོན་གྱིས་བཙལ་ཕྱིར༔འབྲས་བུ་ ང་ལ་ཁེ་པ་ཀི་ལི་ས༔ དགེའོ།། ཞེས་པ་འདིའང་མངྒ་ལས་སོ།། །།
